---
title: Novinky
author: Jan Tojnar
modified: Dan Straka
---

##### 6. 9. 2021
Zdravíme HROB komunitu z&nbsp;[Potkávárny u Havrana](https://www.potkavarnauhavrana.cz/) - horské chalupy vedené orienťáky pro orienťáky či jiné sportovně zaměřené lidi. Mistrovství světa v&nbsp;OB skončilo a my jsme měli to štěstí být u&nbsp;"toho" a&nbsp;hostit různé reprezentační týmy u&nbsp;nás na&nbsp;Potkávárně. Kromě toho, v&nbsp;době kdy to nebylo zrovna zakázáno, tak jsme poskytovali zázemí různým orienťáckým klubům nebo také O-festu, což je krycí název pro pohodový týden se zaměřením na orienťák a dobrou partu (ale nejenom).
Sám velký guru rogainingu a horského orientačního běhu Tojnárek se účastnil O-festu, kde slovo dalo slovo a my jsme se zavázali k&nbsp;tomu, že letošní HROB uspořádá Potkávárna s&nbsp;centrem na Potkávárně. Abychom v&nbsp;tom nebyli úplně sami tak nám budou pomáhat orienťáci z&nbsp;[OK Roztoky](http://roz.ini.cz/).
Můžete se tedy těšit na horský orienťák, který se bude konat v&nbsp;tréninkových i&nbsp;závodních prostorech pro letošní mistrovský závod na krátké trati.
Jsme ve stádiu plánování tratí, budeme Vás informovat o přípravě a budeme všichni společně doufat, že do toho zase nevleze Covid.

