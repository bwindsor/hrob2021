---
title: Novinky
author: Jan Tojnar
modified: Dan Straka
--- 
"Live tracking" závodníků v hlavních kategoriích můžete sledovat zde:<br>
[HH](https://nam06.safelinks.protection.outlook.com/?url=https%3A%2F%2Fcs.follow.me.cz%2Ftracking%2FHH%2F&amp;data=04%7C01%7Cdstraka%40microsoft.com%7Cd248327e91774c7dc39f08d9a10926c9%7C72f988bf86f141af91ab2d7cd011db47%7C1%7C0%7C637717882978720966%7CUnknown%7CTWFpbGZsb3d8eyJWIjoiMC4wLjAwMDAiLCJQIjoiV2luMzIiLCJBTiI6Ik1haWwiLCJXVCI6Mn0%3D%7C1000&amp;sdata=48v7i7kLwYDfwLCMl6lusOtgzRjuZohMjg4BeSQIbps%3D&amp;reserved=0)<br>

##### 6. 11. 2021
[Výsledky sobotní etapy naživo](https://liveresultat.orientering.se/followfull.php?lang=cz&comp=21036)

##### 5. 11. 2021
Uvolnilo se nám pár míst na ubytování. Pokud by měl někdo zájem tak pošlete mail na info@potkavarnauhavrana.cz nebo volejte na 774428726.
Také se nám podařilo zajistit fyzioterapeuty, pokud bude někdo mít zájem o masáž po sobotním závodě tak se domluvte na detailech na prezentaci.

##### 3. 11. 2021
Nadešel čas na zveřejnění <a href="/files/pokyny-final.pdf" target="_blank">pokynů</a> pro 25.&nbsp;MČR HROB.<br>
Přejeme Vám všem krásný sportovní zážitek. Aby zážitek nebyl pouze sportovní, ale i&nbsp;kulturní, tak Vás zveme v&nbsp;sobotu večer od 19:30 na&nbsp;muziku. Hrát a&nbsp;zpívat bude "Zpocenej sandál", který se celosvětově proslavil, hlavně v okolí Smržovky. Přidáváme do [galerie](https://www.potkavarnauhavrana.cz/fotogalerie/) ještě pár fotek z lesa, na který se můžete těšit. 

##### 24. 10. 2021
Tratě jsou dokončeny. Přidali jsme pár fotek z prostoru závodu do [galerie](https://www.potkavarnauhavrana.cz/fotogalerie/).

##### 23. 10. 2021
Milí přátelé je nám to líto ale kvůli naplnění limitu končí on-line příjem přihlášek na MČR HROB. Opozdilí zájemci o&nbsp;start pište na mail jan.tojnar@rogaining.cz, zařadili bychom vás pokud se někdo odhlásí.<br>
Pro ty kdo se již přihlásili ale ještě nezaplatili startovné, učiňte tak prosím do neděle 24.10, 24:00 nebo uvolněte místo čekatelům. 
Na Tiché řičce je ještě volná kapacita na ubytování. Pokud se někdo dodatečně rozhodne , že by měl o ubytování zájem, napište na stejný mail.   

##### 21. 10. 2021
Přihlášky na 25. MČR HROB budou s největší pravděpodobností uzavřeny nejpozději v&nbsp;neděli 24.&nbsp;10., možná i&nbsp;dřive. Kvůli naplnění limitu už budeme přijímat přihlášky pouze v případě, že nějaký tým účast odřekne, nebo včas nezaplatí.

##### 20. 10. 2021
Zveřejňujeme předběžné délky tratí. Dojde-li ještě k nějakým změnám, tak se bude jednat pouze o drobnosti.<br>
<a href="/files/Delky_Trati_HROB_2021.pdf" target="_blank">Parametry tratí zde.</a>

##### 18. 10. 2021
Konec přihlášek i&nbsp;naplnění limitu se blíží, tak raději neváhejte s&nbsp;přihláškou. Tratě se finalizují, ale ještě nejsou kompletně hotovy. Proto jsme také ještě nezveřejnili přesné parametry tratí. Je-li to pro někoho rozhodovacím faktorem, do které kategorie se přihlásit, tak není problém kategorii následně změnit, pokud by to bylo nutné. <br>
Pár fotek z&nbsp;příprav, abyste se dostali do té správné nálady, je v&nbsp;[Potkávárenské galerii](https://www.potkavarnauhavrana.cz/fotogalerie/).

##### 13. 10. 2021
Rádi bychom touto formou zveřejnili poděkování podniku Lesy České republiky za umožnění pořádání této akce v&nbsp;nádherné oblasti Jizerských hor. Zároveň si dovolujeme upozornit všechny potenciální zájemce na to, že počet účastníků je limitován na&nbsp;300.<br>
Co se týká ubytování, tak lokality Potkávárna a&nbsp;Karlovka jsou již zaplněny. Nebojte se však hlásit na Sokolku či Tichou říčku, které jsou obě velmi blízko a&nbsp;jsou zamluvené pro tuto akci.  

##### 1. 10. 2021
Přečtěte si pár slov z historie od prezidenta ČARu k 25.&nbsp;výročí HROBu.
Po 24 letech se vracíme do Jizerek, kde jsme v&nbsp;roce 1996 a&nbsp;1997 s&nbsp;HROBem začínali.
Už asi jen málokdo z&nbsp;aktuálních účastníků si vzpomene na tyto první závody v&nbsp;HROBu u&nbsp;nás.
V roce 1996 to bylo neoficiální MČR v&nbsp;HROBu hned měsíc po založení ČARu. Byl to první dvoudenní HROB u&nbsp;nás (ten úplně první byl jednodenní v Českém ráji v&nbsp;půlce října 1996 s&nbsp;centrem v&nbsp;Srbsku pod Sokolkou).
Centrum bylo v 9.&nbsp;ZŠ v&nbsp;Jablonci nad Nisou a&nbsp;po oba dny se startovalo na Bedřichově. První den se tratě vracely kolem Prezidentské a dále přes Maliník po Harcovském hřebenu a&nbsp;Hraničnou do Jablonce. V sedle Maliníku byl sběrný autobus, do cíle doběhlo tak 50% účastníků. V neděli se běželo na Kristiánov a&nbsp;vracelo se přes Karlov a&nbsp;Bramberk do Břízek a&nbsp;ke škole. V cíli bylo klasifikováno s&nbsp;oběma etapami jen asi 1/3 účastníků, cca 35% ze startujících.
V roce 1997 to bylo oficiálně 1.&nbsp;MČR v&nbsp;HROBu, centrum bylo ve SOU v&nbsp;Kateřinkách v&nbsp;Liberci pod Žulovým vrchem. Po oba dny se startovalo na Smědavě a&nbsp;ve startovním poli byla tehdy i&nbsp;řada reprezentatnů v&nbsp;OB. Oba tyto závody v HROBu pořádal Tomáš Prokeš ve spolupráci s&nbsp;vojáky z&nbsp;Dukly Liberec.


##### 6. 9. 2021
Zdravíme HROB komunitu z&nbsp;[Potkávárny u Havrana](https://www.potkavarnauhavrana.cz/) - horské chalupy vedené orienťáky pro orienťáky či jiné sportovně zaměřené lidi. Mistrovství světa v&nbsp;OB skončilo a my jsme měli to štěstí být u&nbsp;"toho" a&nbsp;hostit různé reprezentační týmy u&nbsp;nás na&nbsp;Potkávárně. Kromě toho, v&nbsp;době, kdy to nebylo zrovna zakázáno, tak jsme poskytovali zázemí různým orienťáckým klubům nebo také O-festu, což je krycí název pro pohodový týden se zaměřením na orienťák a dobrou partu (ale nejenom).
Sám velký guru rogainingu a horského orientačního běhu Tojnárek se účastnil O-festu, kde slovo dalo slovo a my jsme se zavázali k&nbsp;tomu, že letošní HROB uspořádá Potkávárna s&nbsp;centrem na Potkávárně. Abychom v&nbsp;tom nebyli úplně sami, tak nám budou pomáhat orienťáci z&nbsp;[OK Roztoky](http://roz.ini.cz/).
Můžete se tedy těšit na horský orienťák, který se bude konat v&nbsp;tréninkových i&nbsp;závodních prostorech pro letošní mistrovský závod na krátké trati.
Jsme ve stadiu plánování tratí, budeme Vás informovat o přípravě a budeme všichni společně doufat, že do toho zase nevleze Covid.

