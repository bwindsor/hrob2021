---
title: Novinky
author: Jan Tojnar
modified: Dan Straka
---

##### 29. 1. 2025
Zdravíme rogainingovou komunitu z&nbsp;[Potkávárny u Havrana](https://www.potkavarnauhavrana.cz/) - horské chalupy vedené orienťáky pro orienťáky či jiné sportovně zaměřené lidi. 

Za 5&nbsp;let naší existence jsme měli tu čest hostit orienťáky, nejen z&nbsp;mnoha českých klubů a reprezentaćních výběrů ale, také z&nbsp;mnoha dalších zemí. Měli jsme možnost se seznámit s&nbsp;různými reprezentačními týmy před a v&nbsp;průběhu mistrovství světa v&nbsp;OB 2021. A vyzkoušeli jsme si pořádání MČR v&nbsp;horském orientačním běhu 2021. Teď dozrál čas k tomu si uspořádat také královskou disciplínu vytrvalců - rogaining.
Můžete se tedy těšit na rogaining, který se bude konat v jižní časti Jizerských hor a v jizerskohorském a krkonošském podhůří.

Nemějte strach, nejdeme do toho sami. Sám velký guru rogainingu a horského orientačního běhu Tojnárek je naším konzultantem, orienťáci z&nbsp;[OK Roztoky](http://roz.ini.cz/) nám budou pomáhat, tak jako s Hrobem a stavitel závodu není nikdo jiný než mistr světa na krátké trati z roku 1991 Petr Kozák alias Kožak.

Jsme ve stádiu plánování, budeme Vás informovat o přípravě a budeme všichni společně doufat, že nenastane žádná nepředvídaná situace, která by pořádání znemožnila.   

