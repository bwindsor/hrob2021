---
title: Novinky
author: Jan Tojnar
modified: Dan Straka
--- 

##### 21. 6. 2025
Hlavní závod MČR v rogainingu na 24 hodin startuje ve 12:00. Pohyb týmů v terénu budete mít možnost sledovat na webu [FollowMe.](https://en.follow.me.cz/tracking-en/Roraining25/)

##### 18. 6. 2025
Zveřejnili jsme finální [pokyny](/files/Pokyny_MCR_Rogaining_2025.pdf) k závodu. Přečtěte si je důkladně, závod má svoje specifika. Dozvíte se, že kromě hash house, se můžete občerstvit také v "All Night Cafe" v pivovaru Rezek. Pečlivě nastudujte, které lesy jsou v noci přístupné a které ne. Nezapomeňte, že všichni závodníci mají po doběhu nárok na dobré jídlo zdarma. Těšíme se na Vás již zítra!

##### 15. 6. 2025
Seznamka: Pokud by chtěl někdo běžet a nemá parťáka/parťačku, tak se nám ozvěte a propojíme Vás.

##### 9. 6. 2025
Můžeme prozradit, že v hlavních kategoriích budete mít možnost vyhrát startovné na 12h rogaining v Katalánsku - 15/11/2025 Vallfogona del Ripolles.

##### 8. 6. 2025
Tento víkend jsme strávili v lese štítkováním kontrol. Můžete se těšit, že poznáte nová hezká místa v podhůří Jizerek. Terén je náročný, jak lze od hor očekávat. Těšíme se na Vás již za necelé 2 týdny!

##### 1. 6. 2025
Náš partner HSH nabízí 15% slevu na lampy a příslušenství firmy LUPINE. Sleva platí pro všechny účastníky závodu do 30.6.25 a lze uplatnit jak na prodejně HSH, tak i v [eshopu.](https://www.Lupine.cz)
Pro uplatnění slevy zadejte kód ROG25LU.

##### 31. 5. 2025
Vzhledem k tomu, že ještě máme nějaká volná místa do povolenéhu limitu, rozhodli jsme se prodloužit nabídku účasti za základní startovné do neděle 8.6.2025.

##### 25. 5. 2025
Zbývá již jen poslední týden do konce termínu řádných přihlášek, tak již déle nečekejte. Jako inspiraci si dovolím nasdílet videoklip od manželů Niklíčkových a skupiny "Mňau mňau band", který vznikl po jejich koncertu na Potkávárně, která byla (jako obvykle) plná orienťáků - [Blues o orientačním běhu](https://www.youtube.com/watch?v=EEqO_0CEON8).

##### 4. 5. 2025
Tento víkend strávil pořadatelský tým v lese, abychom si byli jisti, že kontroly jsou nejen správně, ale jsou také na hezkých místech. Pár fotek z terénu je ve [fotogalerii](fota.html).

##### 4. 4. 2025
Zveřejňujeme [rozpis](/cs/rozpis.html) a spouštíme [přihláškový systém](https://entries.mcr2025.rogaining.cz/cs/) závodu.

##### 29. 1. 2025
Zdravíme rogainingovou komunitu z&nbsp;[Potkávárny u Havrana](https://www.potkavarnauhavrana.cz/) - horské chalupy vedené orienťáky pro orienťáky či jiné sportovně zaměřené lidi. 

Za 5&nbsp;let naší existence jsme měli tu čest hostit orienťáky, nejen z&nbsp;mnoha českých klubů a reprezentačních výběrů, ale také z&nbsp;mnoha dalších zemí. Měli jsme možnost se seznámit s&nbsp;různými reprezentačními týmy před a v&nbsp;průběhu mistrovství světa v&nbsp;OB 2021. A vyzkoušeli jsme si pořádání MČR v&nbsp;horském orientačním běhu 2021. Teď dozrál čas k&nbsp;tomu uspořádat také královskou disciplínu vytrvalců - [rogaining](https://en.wikipedia.org/wiki/Rogaining).
Můžete se těšit na rogaining, který se bude konat v&nbsp;jižní části Jizerských hor a v&nbsp;jizerskohorském a krkonošském podhůří.

Nemějte strach, nejdeme do toho sami. Sám velký guru rogainingu a horského orientačního běhu Tojnárek je naším konzultantem, orienťáci z&nbsp;[OK Roztoky](http://roz.ini.cz/) nám budou pomáhat, tak jako s Hrobem a stavitel závodu není nikdo jiný než mistr světa na krátké trati z roku 1991 Petr Kozák alias Kožak.

Jsme ve stádiu plánování, budeme Vás informovat o přípravě a budeme všichni společně doufat, že nenastane žádná nepředvídaná situace, která by pořádání znemožnila.   

